Зазвичай, дані зберігаються не на одній ноді, а на декількох. Саме у цьому і полягає перевага Cassandra.
Ці ноди обʼєднані в кластер за кільцевою топологією де не передбачається головного вузла: вони усі рівні.
Cassandra реплікує дані між кількома вузлами кластера, щоб забезпечити їхню надійність і відмовостійкість.
Кожен вузол відповідає за зберігання певної частини даних, визначених на основі хешування.
Тобто маємо одну таблицю, котра розбивається на частини за partition key та де кожному запису привласнюється хеш-значення.
Це значення використовується як індекс, котрий визначає на яку ноду цей запис буде записано.
Також, Cassandra пропонує таку опцію як фактор реплікації.
Він визначає, скільки копій (реплік) даних зберігається в кластері.
Наприклад, якщо фактор реплікації дорівнює 3, дані будуть збережені на трьох різних вузлах.
Це збільшує обʼєм використовуваного місця, але забезпечує надійність.

Cassandra підтримує горизонтальне масштабування завдяки децентралізованій архітектурі: в ній усі вузли рівноправні.
Це забезпечує відмовостійкість: якщо один або кілька вузлів виходять з ладу, система продовжує працювати,
використовуючи інші вузли, що мають копії даних.
При додаванні нових вузлів до кластера Cassandra автоматично розподіляє дані серед усіх доступних вузлів.
Той факт що всі вузли однакові дозволяє безперешкодно масштабувати систему.
Кожен новий вузол отримує частину даних для обробки, зменшуючи навантаження на існуючі вузли.
